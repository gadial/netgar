---
id: 895
title: דבר העורך
date: 2014-04-01T00:23:59+03:00
author:
  - רון אהרוני
excerpt: '<p style="direction: rtl;"><img class="alignright" alt="רון אהרוני,הפקולטה למתמטיקה, הטכניון" src="http://net-gar.net/wp-content/uploads/2014/01/orech.jpg" width="81" height="81" />בגיליון זה מובא סיפורו של גיאורג קנטור, מייסד תחום שנקרא "תורת הקבוצות", אשר סיפורו מרתק גם בפן המתמטי וגם בפן האישי, עשינו שינויים במדור החידות פתחנו מדור חדש בשם הוראה מטמטית, ד"ר יוסי כהן הביא לנו עוד מאמר קליל ומעניין בתורת המספרים ועוד ועוד,קריאה מהנה וחג פסח שמח</p>'
layout: post
guid: http://net-gar.net/?p=895
permalink: '/2014/04/01/editor-3/'
categories:
  - גליון 3 אפריל 2014
  - כללי
---
<p dir="RTL">
  <span style="font-size: 14px; line-height: 1.5em;">בגיליון זה יש שוב מאמר על מתמטיקאי – גיאורג קנטור, מייסד תחום שנקרא "תורת הקבוצות". סיפורו מרתק גם מבחינה מתמטית, וגם מבחינה אישית. במתמטיקה הבין דברים שלכאורה היו צריכים להיות מוכרים אלפי שנים קודם לכן, כמו מהו מספר ומה משמעותה של טענה כמו "קבוצה א' גדולה מקבוצה ב' ". בחיים הוא היה אחד המקרים הבודדים של מתמטיקאי גדול ששילם מחיר אישי על תגליותיו: הן היו כה מוזרות לבני דורו, שהם יצאו נגדן בשצף קצף. מחבר המאמר על קנטור הוא ד"ר אריה חינקיס, שכתב ספר על ההיסטוריה של משפט בסיסי בתורת הקבוצות – "משפט קנטור ברנשטיין". אנו מקווים לכתוב על המשפט הזה באחד הגליונות הקרובים.</span>
</p>

<p dir="RTL">
  את מדור החידות שינינו קצת – לא הייתה היענות רבה, ולכן את מדור ה"חידות לגדולים" החלטנו לצמצם למדור "חידת החודש". את מדור החידות לקטנים השארנו על כנו.
</p>

<p dir="RTL">
  אנו ממשיכים במדור ההשערות. הפעם ד"ר יוסי כהן כתב על השערה בסיסית נוספת מתורת המספרים. במדור המאמרים לצעירים (יותר) המשכנו במאמר על השברים העשרוניים האינסופיים, והפעם קישרנו זאת לפרקטלים ולסדרות גיאומטריות אינסופיות. בהמשך הדברים יתקשרו גם להשערה שמופיעה בגיליון זה.
</p>

<p dir="RTL">
  בגיליון זה אנחנו פותחים מדור חדש, על הוראה וחינוך מתמטיים. הכוונה היא לתת הזדמנות לתלמידים ולמורים להביע את דעתם על סוגיות חינוכיות. אין מתאים מלפתוח את המדור במאמר מאת מי שנחשב ל"המורה" בהא הידיעה בפקולטה, ואולי בטכניון כולו – דויד צילג. דויד נפטר לפני למעלה משנה, וחסרונו מורגש על ידי כולנו. בגיליון זה מפורסם מאמר שכתב כמה שנים לפני מותו, על עקרונות ההוראה שלו.
</p>

<p dir="RTL">
  בברכת חג פסח שמח,<br /> רון אהרוני,<br /> הפקולטה למתמטיקה, הטכניון
</p>