---
id: 739
title: דבר העורך
date: 2014-02-28T00:50:24+02:00
author:
  - רון אהרוני
excerpt: '<p style="direction: rtl; text-align: right;"><img class="alignright" alt="רון אהרוני,הפקולטה למתמטיקה, הטכניון" src="http://net-gar.net/wp-content/uploads/2014/01/orech.jpg" width="81" height="81" />בגיליון הקודם הסברתי שהעיתון מיועד ל"מי שאוהב דברים כאלה". מתברר שהרבה אנשים "אוהבים דברים כאלה" - האתר זכה לכניסות רבות. אנו מתרגשים להוציא את הגיליון השני שלנו, מקווה שתהנו.</p>'
layout: post
guid: http://net-gar.net/?p=739
permalink: '/2014/02/28/editor-2/'
categories:
  - גליון 2 מרץ 2014
issue: 2
place: 1
---
<span style="line-height: 1.5em;">בגיליון הקודם הסברתי שהעיתון מיועד ל"מי שאוהב דברים כאלה". מתברר שהרבה אנשים "אוהבים דברים כאלה" - האתר זכה לכניסות רבות. </span>

<span style="line-height: 1.5em;">הגיליון הנוכחי נשאר פחות או יותר באותה מתכונת:</span>  
מדור בעיות (את הבעיות שלא נפתרו מן הגיליון הקודם השארנו על כנן!)

המדור על דמויות במתמטיקה עוסק הפעם במתמטיקאי ההונגרי הגדול פאול טוראן - חברו של המתמטיקאי ההונגרי המפורסם עוד יותר, פאול ארדש.

במדור ההיסטוריה של המתמטיקה כותב פרופ' ליאו קורי מאוניברסיטת תל אביב על דרכם הפתלתלה של המספרים המרוכבים להתקבלות כאזרחים שווי זכויות בממלכת המספרים.

במדור ההשערות כותב ד"ר יוסי כהן מן הפקולטה למתמטיקה (ואחד העורכים של העיתון הזה) על בעיה פתוחה בתורת המספרים.

שני מאמרים נוספים: מאמר של ד"ר אליהו לוי על הוכחה קצרה ויפה במיוחד לאי האפשרות לחלק זווית לשלושה חלקים בעזרת מחוגה וסרגל בלבד (מלווה בסיפור היסטורי), ומאמר של פרופ' אורי בדר מן הטכניון על תהליך של מיצוע, שמופיע בהרבה תחומים מתמטיים.

פתחנו גם מדור חדש, שמיועד לצעירים יותר (אבל אולי גם אחרים ימצאו בו עניין). במדור הזה יש הפעם מאמר שלי, על שברים עשרוניים אינסופיים, ומדור חידות אלמנטריות (אין פירושו שהן קלות!)

בנוסף לכותבים, תודה גם לעושים במלאכה: ד"ר יוסי כהן, שבצד תפקידי עריכה הוא גם ממונה על הפקת העיתון; אסף שפירא, שממונה על מדור הבעיות; ד"ר גדי אלכסנדרוביץ', שנזכיר שוב את האתר המתמטי שלו - $latex {http://www.gadial.net/}$. ולבסוף - תודות כפולות ומכופלות לאחראי הטכני על העיתון, אורי פרץ.

רון אהרוני,  
<span style="line-height: 1.5em;">הפקולטה למתמטיקה, הטכניון</span>