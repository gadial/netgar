---
id: 1176
title: דבר העורך
date: 2014-06-01T01:28:01+03:00
author:
  - רון אהרוני
excerpt: '<p style="direction: rtl;"><img class="alignright" src="{{site.baseurl}}/assets/img/2014/01/orech.jpg" alt="רון אהרוני,הפקולטה למתמטיקה, הטכניון" width="81" height="81" />מה יש לנו הפעם? מתמטיקאי החודש הוא דמות מרתקת, מתמטיקאי ניסויי בשם יסולא פז,מאמר מעניין על קשר נחמד בין הסתברות לגיאומטריה, מאמר בנושא חיפוש בינארי,  פולינומים עם רצף ארוך מאוד של ערכים ראשוניים ועוד המון דברים מעניינים, תהנו.</p>'
layout: post
guid: http://net-gar.net/?p=1176
permalink: '/2014/06/01/editor-5/'
categories:
  - גליון 5 יוני 2014
  - כללי
issue: 5
place: 1
---
<p style="direction: rtl;">
  <span style="line-height: 1.5em;">ברוכים הבאים בשערי הגיליון החמישי של "נטגר". </span>
</p>

<p style="direction: rtl;">
  <span style="line-height: 1.5em;">מתמטיקאי החודש הוא דמות מרתקת (יש אומרים - יותר מדי מרתקת), מתמטיקאי ניסויי (כן, יש דבר כזה) בשם יסולא פז, שהצטרף לטכניון לא מזמן. בגיליון זה יובא ראיון איתו, שנעשה בידי מי שהיא עצמה כוח חדש במערכת - הכתבת אנה ליזהטוב. אנו מקווים שהיא תמשיך לתאר את עלילותיו של יסולא בגיליונות הבאים. ד"ר פז עצמו הבטיח לכתוב מאמרים בעצמו לגיליונות הקרובים, ולפי היכרותנו איתו את אשר הוא מבטיח הוא מקיים.</span>
</p>

&nbsp;

<p style="direction: rtl;">
  <span style="line-height: 1.5em;">יש לנו גם מאמר מעניין של כתב ותיק יותר, אליהו לוי, על קשר נחמד בין הסתברות לגיאומטריה. קשר מפורסם כזה הוא ה"מחט של בופון" $latex {(George ~Buffon,~~1707 - 1788)}$ $latex {-}$ שיטה הסתברותית להערכת המספר $latex {\pi}$. במאמר מקושרת תגליתו של בופון למשפט על צורות מישוריות שבכל כיוון במישור יש להן אותו רוחב. </span>
</p>

<p style="direction: rtl;">
  <span style="line-height: 1.5em;">אמיר יהודיוף מן הפקולטה למתמטיקה כתב מאמר על אחת הבעיות הבסיסיות ביותר בתיאוריה של מדעי המחשב - חיפוש בינארי. אם תהיתם איך אפשר לזהות אישיות או עצם על פי $latex {21}$ שאלות של "כן" ו"לא", או איך גוגל מוצאים כל כך מהר את מה שאתם מחפשים - זוהי הזדמנות להבין. </span>
</p>

<p style="direction: rtl;">
  <span style="line-height: 1.5em;">במדור "השערת החודש" תמצאו מאמר על תופעה שהתגלתה כבר בידי אוילר - שיש פולינומים עם רצף ארוך מאוד של ערכים ראשוניים. כלומר יש רצף ארוך של הצבות, החל מ-$latex {0}$, שכל אחת מן ההצבות נותנת לפולינום ערך ראשוני. (אתם מוזמנים להוכיח שלא ייתכן רצף אינסופי כזה). וכמובן - מוזכרת השערה שנוגעת לתופעה הזאת, שאומרת שזוהי תופעה נדירה. </span>
</p>

<p style="direction: rtl;">
  <span style="line-height: 1.5em;">במדור החידות לגדולים - שלוש חידות, שאחת מהן היא חידה גיאומטרית מפורסמת, שייתכן שרבים מכירים. אבל מי שלא מכיר, כדאי מאוד שינסה את כוחו. זהו פתח לתחום גיאומטרי שלם. </span>
</p>

<p style="direction: rtl;">
  <span style="line-height: 1.5em;">בברכת הנאה, </span>
</p>

<p style="direction: rtl;">
  רון אהרוני, העורך.
</p>