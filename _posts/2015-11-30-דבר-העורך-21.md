---
id: 3568
title: דבר העורך
date: 2015-11-30T22:03:13+02:00
author: רון אהרוני
excerpt: '<p style="direction: rtl;"><img class="alignright" style="direction: rtl;" src="http://net-gar.net/wp-content/uploads/2014/01/orech.jpg" alt="רון אהרוני,הפקולטה למתמטיקה, הטכניון" width="120" height="120" />בגיליון זה יש שני מאמרים. האחד, של דויד בלנק מאוניברסיטת חיפה, על איך מחשבים שורש ריבועי. השני הוא תרומה של אנה ליזהטוב על הלוגיקה המתמטית, מן המוזרים בתחומי המתמטיקה.</p>'
layout: post
guid: http://net-gar.net/?p=3568
permalink: '/2015/11/30/editor-21/'
categories:
  - גליון 21 דצמבר 2015
---
<p style="direction: rtl; text-align: right;">
  בגיליון זה יש שני מאמרים. האחד, של דויד בלנק מאוניברסיטת חיפה, על איך מחשבים שורש ריבועי. פעם היו מלמדים זאת בבית ספר תיכון - האם אתם מאמינים? השני הוא תרומה של אנה ליזהטוב (כבר אמרנו: אם היא לא הייתה קיימת היה צריך להמציא אותה), על הלוגיקה המתמטית, מן המוזרים בתחומי המתמטיקה. זהו תחום שנדמה שיש בו ניחוח פילוסופי אבל מי שמבין אותו באמת יודע שבדיוק ההפך, הוא מראה שהחשיבה האנושית היא חלק מן העולם הפיזיקלי.
</p>

<p style="direction: rtl; text-align: right;">
  ועכשיו אני רוצה לשתף אתכם במחשבותי. אנחנו רוצים לעשות פסק זמן, כדי לחשוב לאן הוליך את העיתון. חברי המערכת מרגישים לפעמים כקול קורא במדבר. לפי כמות התגובות שמגיעות (כלומר, לא מגיעות), ולפי כמות החידות שנפתרות (כלומר, לא נפתרות, לפחות לא שולחים לנו הרבה פתרונות) נראה שאין עניין רב. האם זוהי תוצאה של שינוי תרבותי כללי? או שמא אופי העיתון אינו מושך קוראים? האם תוכלו, הקוראים, לשלוח לנו את דעותיכם? לאן יש לקחת את העיתון? האם התדירות גבוהה מדי? האם נחוצים מאמרים יותר פופולריים, או להפך - יותר ספציפיים?
</p>

<p style="direction: rtl; text-align: right;">
  בכל מקרה, זמנית אנחנו מפסיקים את הוצאת העיתון, עד שנגיע להחלטה בכיוון כלשהו. אנחנו נעדכן את הגיליון הזה בתגובותיכם. אנא עקבו לראות אם תגובותיכם התפרסמו.
</p>

<p style="direction: rtl; text-align: right;">
  ובינתיים - תודה לכל העושים במלאכה. אורי פרץ ומיכאל ליטבק, שהיו ממונים על הצדדים המחשוביים של הפרויקט. לדני לובזנס שערך את מדור החידות. יוסי כהן, שהיה האחראי והדוחף, אליהו לוי ואנה ליזהטוב שהתמידו כתורמי מאמרים, ולשאר המתמטיקאים שתרמו מזמנם ומן הידע שלהם.
</p>