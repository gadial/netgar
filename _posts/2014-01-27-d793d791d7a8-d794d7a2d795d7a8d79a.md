---
id: 416
title: דבר העורך
date: 2014-01-27T11:18:25+02:00
author:
  - רון אהרוני
excerpt: '<p style="direction: rtl; text-align: right;"><img class="alignright" alt="רון אהרוני,הפקולטה למתמטיקה, הטכניון" src="http://net-gar.net/wp-content/uploads/2014/01/orech.jpg" width="81" height="81" />העיתון המתמטי הראשון לנוער יצא כנראה ב-1894 בהונגריה. קוראים לו Komal והוא יוצא עד עצם היום הזה. דורות של מתמטיקאים הונגריים חונכו על דפי העיתון הזה, וקרוב לוודאי שהיה לזה חלק בכך שהונגריה הייתה לאורך כל המאה העשרים מעצמה מתמטית</p>'
layout: post
guid: http://net-gar.net/?p=416
permalink: '/2014/01/27/editor/'
uri:
  - 'http://net-gar.net/?author_name=%D7%A8%D7%95%D7%9F-%D7%90%D7%94%D7%A8%D7%95%D7%A0%D7%99'
ninja_forms_form:
  - "0"
categories:
  - גליון 1 פברואר 2014
  - כללי
---
<p style="text-align: right;">
  העיתון המתמטי הראשון לנוער יצא כנראה ב-$latex {1894}&fg=000000&bg=ffffff$ בהונגריה. קוראים לו $latex {Komal}&fg=000000&bg=ffffff$ והוא יוצא עד עצם היום הזה. דורות של מתמטיקאים הונגריים חונכו על דפי העיתון הזה, וקרוב לוודאי שהיה לזה חלק בכך שהונגריה הייתה לאורך כל המאה העשרים מעצמה מתמטית, והיא כזו עד עצם היום הזה. בארץ זכור לטוב "גליונות מתמטיקה", שיצא במכון וויצמן בעריכת פרופסור גיליס המנוח, ולאחריו "אתגר" שיצא בטכניון.
</p>

<p style="text-align: right;">
  אנחנו מחדשים את המסורת, והפעם, ברוח הזמן, העיתון הוא ללא נייר. למי הוא מיועד? התשובה הפשוטה היא - למי שאוהב דברים כאלה (אברהם לינקולן השיב פעם לשאלה אם ספר מסוים הוא טוב, ב"זה ספר מצוין, למי שאוהב ספרים כאלה"). כלומר, זה לא חייב להיות נוער. העיתון מיועד לכל מי שמתעניין. זה שהעיתון מוגדר כ"עיתון לנוער" זה משום שנערים הם בדרך כלל הנלהבים ביותר.
</p>

<p style="text-align: right;">
  אז מה יהיה לנו? כמו בכל עיתון מתמטי לנוער, יהיה מדור בעיות. נשמח למשוב מצידכם - קשות מדי? קלות מדי? יהיה גם מדור על ההיסטוריה של המתמטיקה, ולפעמים משהו על דרכי הוראת המתמטיקה. גם כאן נשמח למשוב - האם הייתם מעוניינים במאמר על נושא מתמטי מבית הספר התיכון, שלדעתכם אין מלמדים אותו היטב? יהיה גם מדור על דמויות במתמטיקה - במידת האפשר, בצורת ראיונות עם מתמטיקאים ידועים. בגיליון הראשון מופיע ראיון עם אחד המתמטיקאים הישראלים הבולטים, נוגה אלון (תודה נתונה לפרופ' צבי ציגלר על הפקת הראיון הזה). יהיה גם מדור של השערות פתוחות, לאלו מכם שרוצים לנסות את מזלם ואת כשרונם, או סתם לדעת מה מעניין מתמטיקאים בני ימינו. המאמר הראשון בסדרה הוא על השערה קומבינטורית, והוא נכתב על ידי דיקן הפקולטה למתמטיקה, פרופ' הולצמן.
</p>

וכמובן, אתם מוזמנים לתרום! כל מאמר או בעיה שיישלחו יידונו ברצינות על ידי המערכת.

זוהי הזדמנות להודות לעושים במלאכה: ד"ר יוסי כהן, הממונה על הפקת העיתון; אורי פרץ בונה האתר, ד"ר גדי אלכסנדרוביץ', שיחד עם אורי מטפלים בכל הבעיות הטכניות המורכבות של עיתון אינטרנטי. אגב - הבלוג של גדי הוא שם דבר בקרב חובבי המתמטיקה בארץ. למי שאינו מכיר, הכתובת היא: <a href="http://www.gadial.net/" target="_blank" rel="noopener noreferrer">$latex {http://www.gadial.net/}&fg=000000&bg=ffffff$</a>.

<p style="text-align: right;">
  רון אהרוני,<br /> הפקולטה למתמטיקה, הטכניון
</p>