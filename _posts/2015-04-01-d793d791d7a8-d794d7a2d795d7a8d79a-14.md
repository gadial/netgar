---
id: 2352
title: דבר העורך
date: 2015-04-01T00:05:51+03:00
author:
  - רון אהרוני
excerpt: '<p style="direction: rtl;"><img class="alignright" src="http://net-gar.net/wp-content/uploads/2014/01/orech.jpg" alt="רון אהרוני,הפקולטה למתמטיקה, הטכניון" width="81" height="81" /><span style="color: #000000;">אחרי שלמדנו על עקרון שובך היונים אפשר להתקדם מעט, לעיקרון דומה, "עקרון הכסאות המוזיקאליים". כמו כן נפגוש בפקעת חוטים בשם thrackle, ובהוכחה יפה לנוסחה על מניית עצים. וכמובן כרגיל, חידות, רמזים ופתרונות לחידות ישנות. חידוש נוסף- "רבעון למתמטיקה"- אפשר לצפות באתר שלנו בגליונות ישנים שלו. המשיכו להגיב! בברכת קריאה נעימה.</span></p>'
layout: post
guid: http://net-gar.net/?p=2352
permalink: '/2015/04/01/editor-14/'
categories:
  - גליון 14 אפריל 2015
  - כללי
---
<p style="direction: rtl;">
  בגיליון הקודם סיפרנו על עקרון שובך היונים: אם יש יותר יונים מתאים, אז לפחות שתי יונים יצטרכו להצטופף באותו תא. תמונת מראה של העיקרון הזה היא שאם יש פחות יונים מתאים, יישאר תא ריק. המתמטיקאי דן עמיר טבע לעיקרון הזה את השם "עקרון הכיסאות המוזיקליים" (מי שמכיר את המשחק הזה מבין מדוע, אף על פי ששם בני אדם הם שנשארים "ריקים" - ריקים מכסאות). גם הוא, כמו עקרון שובך היונים, פשוט מאוד - החוכמה אינה בעצם השימוש בו אלא בבחירה של התאים ושל היונים. במאמר של אנה ליזהטוב יסופר על שימוש גיאומטרי לעיקרון הזה. גם כאן יש נקודה ישראלית - בעל הטיעון הוא מיכה פרלס מן האוניברסיטה העברית.
</p>

<p style="direction: rtl;">
  יש גם השערה, שהיא הכללה של המשפט שעל הוכחתו מסופר במאמר. זוהי השערה של המתמטיקאי האנגלי-אמריקאי המפורסם ג'ון קונווי. השערה שנראית כאילו כל ילד יכול לפתור אותה. נסו!
</p>

<p style="direction: rtl;">
  ויש גם הוכחה יפה למשפט ישן, של קיילי, על ספירת עצים. בעל ההוכחה הוא דניאל קלייטמן, מ-$latex {MIT}&fg=000000&bg=ffffff$. את המאמר כתב עבורנו כתבנו הוותיק אליהו לוי.
</p>

<p style="direction: rtl;">
  חידוש נוסף לאתר! העלנו לרווחתכם את "רבעון למתמטיקה" - בין הגליונות המתמטיים הותיקים אם לא הותיק ביותר. איכות הקבצים היא סריקה אך זהו אוצר שלא יסולא בפז, תהנו.
</p>